\id S3Y - Latin Bible
\c 1
\v 1 Et ambulabant in medio flammæ, laudantes Deum, et benedicentes Domino.  
\v 2 Stans autem Azarias oravit sic, aperiensque os suum in medio ignis, ait:  
\v 3 Benedictus es, Domine Deus patrum nostrorum, et laudabile, et gloriosum nomen tuum in sæcula:  
\v 4 quia justus es in omnibus, quæ fecisti nobis, et universa opera tua vera, et viæ tuæ rectæ, et omnia judicia tua vera.  
\v 5 Judicia enim vera fecisti juxta omnia, quæ induxisti super nos, et super civitatem sanctam patrum nostrorum Jerusalem: quia in veritate et in judicio induxisti omnia hæc propter peccata nostra.  
\v 6 Peccavimus enim, et inique egimus recedentes a te, et deliquimus in omnibus:  
\v 7 et præcepta tua non audivimus, nec observavimus, nec fecimus sicut præceperas nobis ut bene nobis esset.  
\v 8 Omnia ergo, quæ induxisti super nos, et universa quæ fecisti nobis, in vero judicio fecisti;  
\v 9 et tradidisti nos in manibus inimicorum nostrorum iniquorum, et pessimorum, prævaricatorumque, et regi injusto, et pessimo ultra omnem terram.  
\v 10 Et nunc non possumus aperire os: confusio, et opprobrium facti sumus servis tuis, et his qui colunt te.  
\v 11 Ne, quæsumus, tradas nos in perpetuum propter nomen tuum, et ne dissipes testamentum tuum:  
\v 12 neque auferas misericordiam tuam a nobis, propter Abraham, dilectum tuum, et Isaac, servum tuum, et Israël, sanctum tuum,  
\v 13 quibus locutus es pollicens quod multiplicares semen eorum sicut stellas cæli, et sicut arenam quæ est in littore maris;  
\v 14 quia, Domine, imminuti sumus plus quam omnes gentes, sumusque humiles in universa terra hodie propter peccata nostra.  
\v 15 Et non est in tempore hoc princeps, et dux, et propheta, neque holocaustum, neque sacrificium, neque oblatio, neque incensum, neque locus primitiarum coram te,  
\v 16 ut possimus invenire misericordiam tuam, sed in animo contrito, et spiritu humilitatis suscipiamur.  
\v 17 Sicut in holocausto arietum, et taurorum, et sicut in millibus agnorum pinguium, sic fiat sacrificium nostrum in conspectu tuo hodie, ut placeat tibi, quoniam non est confusio confidentibus in te.  
\v 18 Et nunc sequimur te in toto corde; et timemus te, et quærimus faciem tuam.  
\v 19 Nec confundas nos, sed fac nobiscum juxta mansuetudinem tuam, et secundum multitudinem misericordiæ tuæ.  
\v 20 Et erue nos in mirabilibus tuis, et da gloriam nomini tuo, Domine;  
\v 21 et confundantur omnes qui ostendunt servis tuis mala: confundantur in omni potentia tua, et robur eorum conteratur:  
\v 22 et sciant quia tu es Dominus Deus solus, et gloriosus super orbem terrarum.  
\v 23 Et non cessabant qui miserant eos ministri regis succendere fornacem, naphtha, et stuppa, et pice, et malleolis,  
\v 24 et effundebatur flamma super fornacem cubitis quadraginta novem:  
\v 25 et erupit, et incendit quos reperit juxta fornacem de Chaldæis.  
\v 26 Angelus autem Domini descendit cum Azaria, et sociis ejus in fornacem: et excussit flammam ignis de fornace,  
\v 27 et fecit medium fornacis quasi ventum roris flantem, et non tetigit eos omnino ignis, neque contristavit, nec quidquam molestiæ intulit.  
\v 28 Tunc hi tres quasi ex uno ore laudabant, et glorificabant, et benedicebant Deum in fornace, dicentes:  
\v 29 Benedictus es, Domine Deus patrum nostrorum: et laudabilis, et gloriosus, et superexaltatus in sæcula. Et benedictum nomen gloriæ tuæ sanctum: et laudabile, et superexaltatum in omnibus sæculis.  
\v 30 Benedictus es in templo sancto gloriæ tuæ: et superlaudabilis, et supergloriosus in sæcula.  
\v 31 Benedictus es in throno regni tui: et superlaudabilis, et superexaltatus in sæcula.  
\v 32 Benedictus es, qui intueris abyssos, et sedes super cherubim: et laudabilis, et superexaltatus in sæcula.  
\v 33 Benedictus es in firmamento cæli: et laudabilis et gloriosus in sæcula.  
\v 34 Benedicite, omnia opera Domini, Domino: laudate et superexaltate eum in sæcula.  
\v 35 Benedicite, angeli Domini, Domino: laudate et superexaltate eum in sæcula.  
\v 36 Benedicite, cæli, Domino: laudate et superexaltate eum in sæcula.  
\v 37 Benedicite, aquæ omnes, quæ super cælos sunt, Domino: laudate et superexaltate eum in sæcula.  
\v 38 Benedicite, omnes virtutes Domini, Domino: laudate et superexaltate eum in sæcula.  
\v 39 Benedicite, sol et luna, Domino: laudate et superexaltate eum in sæcula.  
\v 40 Benedicite, stellæ cæli, Domino: laudate et superexaltate eum in sæcula.  
\v 41 Benedicite, omnis imber et ros, Domino: laudate et superexaltate eum in sæcula.  
\v 42 Benedicite, omnes spiritus Dei, Domino: laudate et superexaltate eum in sæcula.  
\v 43 Benedicite, ignis et æstus, Domino: laudate et superexaltate eum in sæcula.  
\v 44 Benedicite, frigus et æstus, Domino: laudate et superexaltate eum in sæcula.  
\v 45 Benedicite, rores et pruina, Domino: laudate et superexaltate eum in sæcula.  
\v 46 Benedicite, gelu et frigus, Domino: laudate et superexaltate eum in sæcula.  
\v 47 Benedicite, glacies et nives, Domino: laudate et superexaltate eum in sæcula.  
\v 48 Benedicite, noctes et dies, Domino laudate et superexaltate eum in sæcula.  
\v 49 Benedicite, lux et tenebræ, Domino: laudate et superexaltate eum in sæcula.  
\v 50 Benedicite, fulgura et nubes, Domino: laudate et superexaltate eum in sæcula.  
\v 51 Benedicat terra Dominum: laudet et superexaltet eum in sæcula.  
\v 52 Benedicite, montes et colles, Domino: laudate et superexaltate eum in sæcula.  
\v 53 Benedicite, universa germinantia in terra, Domino: laudate et superexaltate eum in sæcula.  
\v 54 Benedicite, fontes, Domino: laudate et superexaltate eum in sæcula.  
\v 55 Benedicite, maria et flumina, Domino: laudate et superexaltate eum in sæcula.  
\v 56 Benedicite, cete, et omnia quæ moventur in aquis, Domino: laudate et superexaltate eum in sæcula.  
\v 57 Benedicite, omnes volucres cæli, Domino: laudate et superexaltate eum in sæcula.  
\v 58 Benedicite, omnes bestiæ et pecora, Domino: laudate et superexaltate eum in sæcula.  
\v 59 Benedicite, filii hominum, Domino: laudate et superexaltate eum in sæcula.  
\v 60 Benedicat Israël Dominum: laudet et superexaltet eum in sæcula.  
\v 61 Benedicite, sacerdotes Domini, Domino: laudate et superexaltate eum in sæcula.  
\v 62 Benedicite, servi Domini, Domino: laudate et superexaltate eum in sæcula.  
\v 63 Benedicite, spiritus et animæ justorum, Domino: laudate et superexaltate eum in sæcula.  
\v 64 Benedicite, sancti et humiles corde, Domino: laudate et superexaltate eum in sæcula.  
\v 65 Benedicite, Anania, Azaria, Misaël, Domino: laudate et superexaltate eum in sæcula: quia eruit nos de inferno, et salvos fecit de manu mortis: et liberavit nos de medio ardentis flammæ, et de medio ignis eruit nos.  
\v 66 Confitemini Domino, quoniam bonus: quoniam in sæculum misericordia ejus.  
\v 67 Benedicite, omnes religiosi, Domino Deo deorum: laudate et confitemini ei, quia in omnia sæcula misericordia ejus.  
